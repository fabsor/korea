---
title: Värdesaker
date: 2019-09-09
author: "Sebastian Anderberg"
image: "../images/vardesaker/vardesaker.jpg"
---
"Håll i dina ägodelar och lämna dem aldrig utan uppsikt!" Det är något som en som svensk mycket tidigt fostrats till. Annars blir oftast konsekvensen att en går minus en plånbok/mobil eller annan sak av värde. Även om en som resande svensk ofta tänker mer på att hålla extra hårt i sina värdesaker när de är utomlands beror mer på att det ofta sker fler stölder i andra länder än i Sverige, men visst, även här hemma får man se upp.

Denna form av inlärning tycks inte förekomma varken hos det Koreanska eller det Japanska folket för delen heller av vad vi har fått erfara. Idag till exempel vittnade vi om ett koreanskt par på en restaurang som hade lämnat både mobiler och handväska med troligtvis plånbok i vid sitt bord, mitt på öppen gata för att vara borta i minst fem minuter. Ett guldläge för tjuven, men nej, ingen förbipasserande varken observerade eller brydde sig om sakerna medans vi båda satt smått nervösa över att någon skulle snabbt knycka allt.
Ärlighet är väl det som finns det tillräckligt av här i Korea för att personer har såpass tillit att deras saker är kvar precis där de lämnade dem och inte i någon okänd persons fickor.

Kanske hamnar personer som begår brott i en obelyst håla med en hink att skita i och ett mål om dagen som kan jämföras med långt utgånget pulvermos från en skolmatsal? Inte den enkla etta jag skulle föredra iallafall. Eller kanske är det kanske så att personen drar ner hela sin familj och släkt likt det som förekommer inom japansk kultur där inte enbart personen hamnar i skamvrån utan större delen av familjen av andra i sin krets.

![Ha alltid koll på lilla nallen!](../images/vardesaker/vardesaker.jpg)
